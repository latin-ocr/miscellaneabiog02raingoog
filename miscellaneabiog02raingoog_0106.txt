86 amamus ua oaru

socios invitabant. circumspiciens ergo episcopus videt quau·
dam sub specie mulieris mirabiliter radiantem, et crine et facie
cnm nitente vestium varietate miro modo fulgentem. Omnem
siquidem humanam effigiem sui pulcritudine praecellebat, et
ornatus ipsius omnes texturae mundanae sagacitatem vel periti-
am exuperabat. Unde quicunque illius vultus inspexerant prae
nimiae cupidinis lascivia pene seipsos excesserant. At episco-
pus cum festinatione aquam benedixit, et aspersorio in ea iu-
tinct0, in vmaginem fantasticae delusionis injecit. Statim fantas-
tica delusio oculis delusi populi non comparuit, sed maxima
parietis parte ecclesia secum evulsa sub momento in auras
inanes evanuit. Tantoque foetore nares omnium suis ludibriis
deceptorum perfuderat, quod vix ex horrore tanti stercoris
quispiam subsistere praevalebat. Nam quorumcunque animos
luxuriae flamma succenderat, horum sensus quam maxime
foetor ipse praegravabat. Tunc episcopus sermonem com-
monitionis intexuit, et de immundiciae incontinentia prae-
dicavit. “ Ecce‚'' inquiens, “vos modo oculis corpora-
libus inspexistis, quare olim tam crebro feminas ab omni
limite ecclesiae meae separandas didicistis. Nam nunquam
viscus diaboli ludibriosius sive perniciosius suscipitur, quam in
domo Domini, ubi castitatis hostia cotidie immolatur. Nec
citius unquam virus deceptionis inserit, quam astuta feminarum “
decipula, quae et de paradiso 'animas fragiliores expellit. Quare
ex hoc tempore feminarum accessus in meis a modo ecclesiis
prohibeo, quia spiritum fornicariae falsitatis, quem vidistis, neque
vos vel meos a Dei servicio retardare permitto. Quod si aliqua
impudibunda scienter se ingesserit, scio quia Deo vindice citius
punietur. Haec quoque vobis praedico in posterum quia nonnul-
las jam video ausu suo temerario Dei offensam et meae indigna-
tionis poenas incursurae.’' Denique baec ejus praecepta hactenus
observantur, et si quandoque transgredi presumuntur, semper
ultione celerrima expiantur. Haec de Scottorum paginis et scriptis
exscripsimus, sed quia seriatim exponente interprete verba singu·
la liquidius transferre nequivimus, sensibus explicandis operam
dedimus et in linguam istam transtulimus. Quia maximis viris
et nonnullis Hyberneusium episcopis perorantibus de Beati
Cuthberti natalibus praeclara quaedam audivimus, illa prout

decuit in hoc libello inseruimus, et unius corporis effigiem de
compage artuum diversa compegimus. Quae enirn sancti pon-
tifices in lin ua suaet terra de tanto puero legerant omnino
silentio sepefiri non debuerant. Nam fortasse pro eo illos
Deus ad nos venisse compulit, quia Beati Cuthberti natalia in
cineribus ignorantiae rel oblivionis sordere dlutius noluit. Et

 

